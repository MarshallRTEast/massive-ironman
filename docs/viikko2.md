 Tällä viikolla sain rakennettua robottiin essentiaalisimmat osat, eli siinä on tällä hetkellä kytkettynä etäisyysmittari, heittokoura sekä kiinniottokori, josta lähtee luiska heittokouraan. Tällä hetkellä varmaankin 80% koriin päätyvistä palloista jatkaa matkaansa kouraan ja jää siihen niinkuin pitääkin, loputki pitäisi saada kulkemaan oikein parilla kuminauhalla. Tätä testasin heittelemällä koriin palloja ja katsomalla mitä käy, parannellen kokoajan designiani heittojen välissä. 
  Rakentelun lisäksi tutustuin Eclipseen ja siellä olleisiin esimerkkikoodeihin robottia varten, sekä laitoin robottini heittämään palloa, vaikkakin heikoin tuloksin. Aluksi irrotin kouran ja testasin saanko moottorin varmasti pyörimään vain sen verran, ettei se riko siinä kiinni olevaa kouraa. Sitten testasin kouran kanssa eri astelukuja sekä nopeuksia moottorin kääntämisessä ja tällä hetkellä se kääntyy 70 astetta ja toimii täydellä teholla.
  
  Tämän hetken suurin ongelma on se, että vaikka moottori toimii täydellä teholla, en saa palloa lentämään juuri kymmentä senttiä kauemmaksi. Heittokouran sekä pingispallon yhteinen paino ei pitäisi olla este, joten ongelmana voi olla heittokulma tai kouran muoto. Muita ongelmia ei juuri ole tullut vastaan, ohjelmointiympäristön hämäryydet kuten Arbitratorit ja Behaviourit varmasti selvenevät kun niitä pääsee enemmän kokeilemaan, tällä hetkellä en tosiaan pysty ohjelmoimaan samalla kun etsin apua netistä tai IRC:stä.
  
  Ensi viikolla olisi tarkoitus saada paljon tehtyä, vaikka uusivuosi lähestyykin. Tavoitteena on saada selvennettyä kuinka vaikeaa oikealle etäisyydelle pallon heitto on käytännössä ja kokeilla erilaisia ratkaisuja tämän suhteen. Robotin rakentamisen suhteen tarpeita ei ole, vaikkakin ajattelin yrittää lisätä korin ja kouran väliseen kouruun valosensorin, jotta robotti voi tunnistaa millon se on saanut pallon kiinni.
