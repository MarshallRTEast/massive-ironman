Työn aiheena on toteuttaa yhdessä kanssaopiskelijan (gitHubissa flaneurr) palloa edestaas kopittelevat robotit. Tavoitteena on, että robotit kykenisivät tarkasti heittämään pallon toiselle robotille ja heittämään pallon takaisin. Tobottien tulisi siis laskea niiden välinen etäisyys. Laajennusmahdollisuuksiksi on suunniteltu pallon tähtäys myös sivusuunnassa sekä liikkuminen. Robotti tulee koostumaan Lego Mindstorms NXT:stä, irrallisesta muovi- tai pingispallosta sekä muutamista omista yhteensopivista Lego-osista. Robottien ulkoasua ja toiminnallisuutta on tarkoitus miettiä yhdessä, että niiden mekaaninen ja ohjelmallinen toteutus eivät päätyisi olemaan ristiriidassa keskenään.

Toteutus aloitetaan suunnittelemalla robotin ulkoasua heittokäden ja pallon kiinniottavan korijärjestelmän suhteen. Tämän jälkeen ohjelmoidaan heitto-ominaisuus, joka ei vielä tähtää mihinkään. Seuraavaksi yritetään saada robotti heittämään palloa tarkasti halutulle etäisyydelle, sekä yhdistetään koodiin etäisyyden tarkistaminen ultraäänisensorilla. Tämän jälkeen harkitaan mahdollisia lisäyksiä, kuten robotin tähtäämistä sivuttaissuunnassa joko pyörimällä akselinsa ympäri tai renkailla liikkuen. Lisää tavoitteita voidaan myös keksiä toteutuksen aikana, jos aikaa jää, tosin realistisesti näin tuskin tulee tapahtumaan.

Ensimmäiset ongelmat ilmenevät varmasti robotin ulkoasun suunnittelussa, kuten heittokouran rakentamisessa. Seuraavat suuret ongelmat tulevat todennäköisesti esille heiton etäisyyden säätelyssä sekä pallon kiinniottamisessa. Heiton etäisyyden laskeminen vaatii hankalien laskujen suorittamista ja soveltamista, kun taas pallon kiinniottamisessa ongelmana on saada robotti tietämään, että se on saanut kiinni pallon, jotta se voi heittää sen takaisin.  Muita ongelmia tulee olemaan oikean etäisyyden saaminen, ettei robotti ota heittoetäisyyttä ulkopuolisista objekteista. Lisäksi sivuttaissuunnassa tähtääminen aiheuttanee jonkinlaisia ongelmia, jos sitä ehditään toteuttaa.
