Viimeinen viikko oli aika hektinen, ennen demoa piti kovalla sykkeellä saada robotti toimimaan, sillä sitä ennen siitä oli valmiina vain osia, jotka eivät tuottaneet vielä kokonaisuutta. Jouduimme suunnittelemaan ennen demoa kiinniottokourun ja heittokäden uudestaan ja valmistelemaan ja testaamaan koodin demoa varten. Demon jälkeen oli vielä loppupalautuksen aika. Sitä ennen teimme robottiin vielä muutamia lisäyksiä, laitoimme robotin pyörimistoiminnon kuntoon ja lisäsimme hätäkatkaisimen. Lisäksi teimme testauksen. Kaikenkaikkiaan työtä oli aika kiitettävästi viimeiselle viikolle, mutta kaiken sai kuitenkin tehtyä.

Yleisesti projekti meni melko hyvin, vaikkakin alkupuoli työstämisestä jäi vähän laihaksi ja viimeinen viikko oli sitäkin paksumpi. Robotista tuli aika odotetunkaltainen, vaikka sen toimintatarkkuus onkin harmillisen huono. Oikein mukavasti sujui kokonaisuudessaan kurssi.

Suurimmat ongelmat johtuivat uusien toimintaympäristöjen vaikeuksista ja välillä toimimattomuudesta, kuten myös ohjeiden saannin vaikeudesta. Kaikista suurimmat ongelmat koituivat tänään sunnuntaina viimeisen palautuksen yhteydessä, kun git pushaaminen kieltäytyi toimimasta kokonaan. Tämän lisäksi koko päivän työstämistä on varjostanut epätietoisuus siitä mitä, miten, minne ja milloin mitäkin pitää tehdä, ottaen huomioon wikissä olevien ohjeiden puutteellisuus. Itse ainakin koin olevani hieman pihalla siitä miten loppudokumentaatio pitäisi palauttaa ynnä muusta.
