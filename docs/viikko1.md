 Ensimmäisen viikon saavutukset koostuvat lähinnä valmistelusta ja orientoitumisesta. Aloitin rakentelemalla satunnaisesti jonkinlaista heittokouraa robottia varten, mutta totesin sen olevan liian painava. Purin kouran ja tein uuden ja tällähetkellä olen tyytyväinen nykyiseen, vaikka sitä ei olekaan testattu. Muita rakennelmakokeiluja olivat alkeellinen renkaiden asentaminen sekä robotin keskusta ja heittokättä paikallaan pyörittävän akselin kokeilu. Molemmat purettiin myöhempää harkintaa varten. Muuten viikko on koostunut pitkälti robotin ulkoasun ja toiminnallisuuden suunnittelusta, githubin tutkailusta sekä ohjelmointiympäristön kokeilusta.

 Vastaantulleita mietteitä ovat käytettävän pallon käyttö robotin toteutuksessa sekä ohjelmointiympäristön käyttö. Vaihtoehdot pallojen osalta ovat robotin osien mukana tulleet painavammat muovipallot tai itseltäni löytynyt pingispallo, joka on pienempi ja kevyempi, mutta alttiimpi ympäristön vaikutuksille kuten tuulelle. 
 Ohjelmointiympäristö tuottaa itselleni vielä suuria vaikeuksia. Sain ympäristön bootattua muistitikulta Windows-koneella, mutta en oikein osaa käyttää itse ohjelmointiympäristöä ja saattaisin tarvita muutamaa käytännönläheistä screenshottia näyttämään millä tavalla robottia varten tehtävä ohjelma on tarkoitus koodata Eclipsellä ja miten sen saa sieltä itse robottiin. Lisäksi ympäristö ei tunnista WLAN-yhteyttä, joten en pysty etsimään apua netistä samalla kun yritän käyttää ympäristöä.
 
 Seuraavalla viikolla joulukiireistä johtuen en varmaan ehdi suuria aikaansaannoksia tehdä, mutta tavoitteenani on suunnitella pallon kiinni ottava kori ja rakentaa se, sekä testata robotin ohjelmointia ja heittokäden toimintaa. 
